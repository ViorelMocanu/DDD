---
title: 'Dezinsecție – Dezinfecție – Deratizare: Care sunt diferențele și ce presupune fiecare'
description: 'Un articol complet și informativ care descrie în detaliu Dezinfecția, Dezinsecția și Deratizarea pentru tine. Apelează la specialiștii DeDeDe.ro »'
excerpt: 'Când vine vorba de cele trei (dezinsecție, dezinfecție și deratizare) încă un articol complet și informativ care să te ajute să pricepi mai bine care, cum, ce, nu strică, nu-i așa?'
date: '2021-09-12T19:45:00'
author: 'Echipa DeDeDe.ro'
thumbnail:
  name: 'ddd-diferente'
  alt: 'Care sunt diferențele dintre Dezinfecție, Dezinsecție și Deratizare?'
ogimage:
  url: '/images/ddd-diferente-og.jpg'
  alt: 'Care sunt diferențele dintre Dezinfecție, Dezinsecție și Deratizare?'
---

Poate ai mai auzit în discuțiile altora acești termeni însă nu te-a preocupat prea mult subiectul până acum, când, dintr-un motiv sau altul, vrei să afli mai multe și să înțelegi mai bine care-i treaba cu [DeDeDe.ro](/).

Cu siguranță mulți dintre noi am putea spune că ne pricepem la orice și nu avem nevoie prea mare de un ajutor, un ghid, o reîmprospătare a informației când vine vorba de multe, însă realitatea este că uneori (de cele mai multe ori chiar) ne întâlnim în viață cu evenimente care ne depășesc, care sunt în afara ariei noastre de confort și unde am avea nevoie de un ajutor profesionist. Așa e și când vine vorba de [serviciile DeDeDe](/servicii/).

Eroul nostru DeDeDe a luat naștere dintr-o nevoie a lucrului bine făcut, a unui mediu în care oamenii să se simtă protejați, să se simtă în siguranță și să îți poată vedea liniștiți de viață, fără bătăi de cap.

Deratizarea, Dezinfecția și Dezinsecția sunt cele trei mari superputeri ale noastre, armele cu care luptăm pentru a-ti redobândi mediul perfect, prin urmare este foarte important și pentru noi dar și pentru tine să ne asigurăm că ești tot timpul corect și complet informat. Așa am ales să scriem acest articol prin care să te ajutăm să înțelegi mai bine ce presupune fiecare dintre aceste procedee și care e diferența dintre ele, de care și când ai nevoie și ce poți sau ce nu e recomandat să faci tu singur, deoarece poate fi periculos. Ești pregătit să dai nas în nas cu informațiile utile?

Hai s-o facem și pe asta!


## Ce este Dezinsecția?

Dezinsecția presupune un cumul de mijloace și metode de combatere a acarienilor și insectelor care se plimbă peste tot și transportă boli infecto-contagioase sau parazitare la om și animale. Deja sună destul de rău,nu?

Soluția pentru a scăpa de astfel de insecte în procesul de dezinsecție este utilizarea a diferite forme de substanțe biocide. Acestea sunt un tip de substanțe active care au rolul de a distruge organismele dăunătoare prin diferite mijloace chimice și biologice.

Dacă te întrebi care sunt pericolele când vine vorba de astfel de substanțe, află că toate substanțele de acest tip folosite în spațiile unde locuiesc oameni fac parte din categoria de substanțe cu toxicitate de gradul III sau IV. Acestea nu prezintă niciun risc de intoxicare accidentală dacă atât prestatorul cât și beneficiarul dezinsecției respectă absolut toate indicațiile din fișa de securitate a produsului.

Important de știut e și faptul că există unele substanțe precum fosfura de aluminiu (utilizată sub formă de pastile) care face parte din grupa de toxicitate T+ și este special concepută pentru intervențiile la exterior (în câmp deschis, depozite deschise,etc.). În niciun caz ele nu trebuiesc folosite în interior, și pentru a putea utiliza biocidele din categoriile T și T+ este nevoie de o autorizație specială.

## Ce este Deratizarea?

Deratizarea, (spre deosebire de dezinsecție) presupune totalitatea măsurilor pe care le luăm pentru a combate rozătoarele ce sunt periculoase pentru om din punct de vedere sanitar. Da, aici se încadrează șoarecii și șobolanii precum și orice altă rozătoare nedorită. Pentru a scăpa de ele se folosesc de obicei în procesul de deratizare substanțe ce poartă denumirea de rotendicide sau raticide (otravă sub diverse forme) sau capcane ecologice.

## Ce este Dezinfecția și ce presupune?

Ce este cam ghicim cu toții, dar oare e bine să o facem toți de capul nostru? Dacă vorbim de dezinfecție în general, aceasta este definită ca totalitatea mijloacelor de profilaxie și combatere a agenților patogeni ai bolilor infecțioase sau parazitare dintr-un mediu.

Dacă ne referim la locuințe, dezinfectanții sunt folosiți pentru a ucide microorganismele și virusurile care pot crește sau se pot adăposti în locuri din casă precum bucătărie sau baie(cel mai adesea), dar nu numai.

Pe scară largă, dezinfectanții sunt utilizați mereu în instituții medicale (spitale, policlinici, centre de sănătate, cabinete medicale, birouri ale medicilor,etc.) pentru a distruge germenii care pot provoca ulterior boli infecțioase sau bacteriene.

### De ce e bine să facă asta cineva care se pricepe?

Pentru că aceste substanțe pot deveni periculoase dacă nu sunt folosite cum trebuie, în cantitățile corecte și urmărind un anumit procedeu.

Pentru a vă asigura că totul se desfășoară ”ca la carte”, substanțele folosite trebuie să aibă aviz și anumite procedee de curățenie trebuie adoptate ulterior dezinfecției. Este extrem de periculos ca spațiul ce a fost dezinfectat să nu fie ulterior (după acordarea timpului necesar acționării substanțelor active ale produselor folosite) igienizate (prin ștergerea suprafețelor) și aerisite corect.

<hr />

Pare complicat și cu multe riscuri pe care nu ai vrea să ți le asumi, mai ales dacă nu ești expert în domeniu?

Sincer, așa ar și trebui!

Siguranța și sănătatea ta sunt prioritare, iar noi (și tu) știm că deși eroul nostru DeDeDe te salvează de orice, dezinsecția, dezinfecția și deratizarea nu sunt o joacă de copii.

Fii responsabil și alege cu cap, apoi lasă-ne pe noi să ne batem cap în cap cu lighioanele tale.
