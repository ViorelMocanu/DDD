---
title: 'Totul despre Dezinsecție: Ce este și când ai nevoie de ea'
description: 'Am concentrat toate informațiile utile despre Dezinsecție în acest articol, pentru a-ți arăta cum te poate ajuta eroul nostru, DeDeDe.ro. Citește acum »'
excerpt: 'Un articol clar și complet despre dezinsecție, unde am încercat să ne concentrăm toată înțelepciunea și experiența acumulate pentru a-ți arăta de ce eroul nostru DeDeDe alungă nu doar dăunătoarele și insectele cât și competiția.'
date: '2021-09-14T11:40:00'
author: 'Echipa DeDeDe.ro'
thumbnail:
  name: 'totul-despre-dezinsectie'
  alt: 'Totul despre Dezinsecție - detalii și recomandări'
ogimage:
  url: '/images/totul-despre-dezinsectie-og.jpg'
  alt: 'Totul despre Dezinsecție - detalii și recomandări'
---

Ai dat peste eroul nostru DeDeDe online sau ți-au spus prietenii de noi și ai aflat că te poate salva de la orice...

Dar parcă tot ai vrea mai multe detalii despre orice-ul ăsta, în special când vine vorba de dezinsecție, că nu ți-e ție prea clar în ce constă ea și cum ar trebui lucrurile făcute la un nivel profesional? Nu-i bai!

Te salvăm noi cu un articol clar și complet despre dezinsecție, unde am încercat să ne concentrăm toată înțelepciunea și experiența acumulate pentru a-ți arăta de ce eroul nostru DeDeDe alungă nu doar dăunătoarele și insectele cât și competiția. Stai comod? Hai sa-ncepem!

## Ce este dezinsecția și de ce trebuie făcută?

Așa cum poate știi sau poate nu știai încă, dezinsecția înseamnă (așa, definită ca-n DEX) acțiunea de prevenire sau combatere a insectelor ectoparazitare care constituie o sursă de infecție pentru om sau animal și care pot vehicula germenii patogeni ai unor boli infecțioase.

Sună complicat, dar la bază e lupta clasică între bine și rău, eroul nostru DeDeDe și insectele ce vor să ne atace sănătatea. Pare o joacă, dar nu e. E chiar o luptă extrem de importantă și extrem de necesară dacă ne dorim un grad cât mai ridicat de comfort (în orașul/locuința noastră) și o sănătate neamenințată de pericole externe.

Dezinsecțiile se fac astfel pentru a opri la timp dezvoltarea sau transmiterea unor boli, iar printre acestea se numără malaria, febra galbenă, meningita West Nile (transmise de țânțari), febra butonoasă, boala Lyme (transmise de căpușe), toxiinfecții alimentare prin bacteria E Colli (transmise de muște), pesta sau tifosul murin (transmise de purici), ș.a.

## Când trebuie făcută dezinsecția?

Ok, te-ai hotărât că trebuie să acționezi în lupta cu muștele, tânțarii, căpușele și alți dușmani periculoși, dar nu știi când e mai bine să ne chemi pentru a te asigura că războiul ăsta se încheie cu o victorie sigură? E simplu!

Dezinsecția pentru târâtoare precum gândaci, pleoșnițe sau purici trebuie efectuată pe tot parcusul anului, iar cea împotriva insectelor zburătoare (cu excepția dăunătorilor de depozit) trebuie efectuată începând cu luna martie și până în octombrie, noiembrie (în funcție de temperatura ambientului).

## Există mai multe tipuri de dezinsecție?

Da. Dacă nu știai până acum, află că dezinsecția poate fi atât preventivă cât și curativă, iar pe eroul nostru DeDeDe îl poți chema la ambele.

Care o fi diferența dintre ele? Te lămurim tot noi:

### Dezinsecția preventivă

Denumită și profilactică, **Dezinsecția Preventivă** are scopul de a împiedica înmulțirea dăunătorilor și răspândirea lor, prin creearea de condiții total nefavorabile acestora. Ne referim aici la aplicarea constantă a măsurilor igienico-sanitare de bună gospodărire a mediului vizat, în scopul reducerii la minim a materiilor organice în descompunere (favorabile dezvoltării larvelor) și a posibilităților de acces a insectelor adulte spre hrană. În cuvinte mai simple, îi tratăm ca pe niște ”musafiri” nepofțiți, făcându-i să se simtă incomod, în speranța că vor pleca mai repede de la noi, iar dacă e cineva campion la asta, acela e DeDeDe.

Acest tip de dezinsecție preventivă are caracter permanent și trebuie făcută ori de câte ori e nevoie, dar nu la intervale mai mari de 3 luni!

**Dezinsecția Preventivă** se realizează prin:

- igiena personală și igienizarea spațiului (locuințelor, adăposturilor pentru animale, spațiul din jurul locuinței);
- salubrizarea gospodăriilor;
- îndepărtarea corectă a reziduurilor;
- asanarea terenurilor mlăștinoase;
- canalizare, drenare;
- împiedicarea accesului în spațiul de locuit al insectelor zburătoare.

### Dezinsecția curativă

**Dezinsecția curativă** constă în executarea unor acțiuni de combatere în focar, cu scopul de a distruge rapid dăunătorii deja existenți. Cheamă-ne să o realizăm la intervale de 10 – 14 zile dacă ai de-a face cu un focar, urmând apoi să trecem la o dezinsecție profilactică.

Acest tip de dezinsecție se poate aborda prin metode fizice (ecologice), metode chimice sau combatere biologică și genetică.

#### DeDeDe vs. Dăunători – metode ecologice (fizice)

- îndepărtarea mecanică (scuturare, periere, tundere, îmbăiere, aspirare)
- capturare (capcane, benzi cu lipici, etc.)
- distrugerea prin căldură uscată / călcare, dezinsecția rufăriei
- distrugerea prin căldură umedă (fierbere 20 – 30 min)
- distrugere prin frig – expunere la o temperatură de -14 grade Celsius pentru 24 ore (pentru blănuri)

#### DeDeDe vs. Dăunători – metode chimice

- aplicarea unor substanțe insecticide precum (naftalina, uleiuri volatile -camfor- , benzoat de metil, ftalat de dimetil, dietil, etc.
- pentru a putea fi utilizate în sectorul de sănătate publică, în locuri precum locuințe, birouri, restaurante, spitale, hoteluri, cantine, abatoare, depozite, centre comerciale, magazine, mijloace de transport în comun și nu numai, insecticidele trebuie să fie BIODEGRADABILE, să nu murdărească și să nu păteze și să nu lase urme vizibile pe suprafețele ce au fost tratate cu ele.

## Cum se face dezinsecția?

Eroul nostru DeDeDe are două metode de abordare a luptei împotriva dăunătorilor:

- **Dezinsecția prin pulverizare cu soluție lichidă** – este metoda ce constă în utilizarea substanțelor pesticide de ingestie și contact, o metodă numai bună de abordat când avem de-a face cu insecte adulte sau larve. Substanțele se vor aplica în stare pulverizată, sub formă de aerosoli,  în strat grosier, iar pentru un rezultat optim tratamentul se va repeta la un interval de 14-21 zile cu pompa tip vermorel pentru spațiile închise (apartamente, blocuri, birouri, etc.) iar pentru exterior se vor folosi aparate tip atomizor, generatoare de ceață rece.
- **Dezinsecția prin aplicare de insecticid sub formă de gel** – este o altă metodă ce constă de data aceasta în aplicarea de picături de insecticid sub formă de gel în zonele de trecere ale insectelor vizate, cât și în spațiile în care nu pot fi utilizate substanțe lichide (aparatură electronică/ electrocasnică, panouri electrice, sertare, mașini de gătit, etc.). <br /> Avantajul acestui tip de luptă este că picăturile de gel nu sunt vizibile, substanța nu are miros, nu pătează, nu provoacă alergii sau disconfort iar efectuarea acestei operațiuni nu afectează deloc activitatea umană în zonele unde are loc dezinsecția.

## Cât de des ar trebui să faci o dezinsecție?

Eroul nostru DeDeDe are scutul la el și armele pregătite tot timpul, dar  e bine să știi că toate se fac la timpul lor. Când e acela pentru dezinsecție? E simplu:

- Instituțiile de specialitate spun că în spațiile publice de pe domeniul public sau privat dezinsecția ar trebui să se facă cu o frecvență de 3 ori pe an. În acest caz (spații deschise) vor fi utilizate substanțe cu pulverizare în volum ultraredus (ULV) si aplicate în mod obligatoriu cu aparatură compatibilă.
- De 3 ori pe an / sau ori de câte ori este nevoie pentru suprafețe cu altă destinație decât cea de locuință, cum ar fi subsolurile și căminele rețelelor de alimentare cu apă și canal de alimentare cu energie termică. În cazul ”luptei” împotriva țânțarilor, este obligatorie atât acțiunea asupra larvelor cât și a insectelor adulte.
- Lunar sau ori de câte ori este nevoie dacă dorim oprirea unui focar în unități de producție și/sau de comerț agroalimentar și în depozitele cu astfel de produse.
- Trimestrial (sau de câte ori este nevoie) în instutuții.
- Doar la solicitarea proprietarului pentru locuințe. Aici e de menționat faptul că în spațiile ce sunt ocupate de bătrâni, copii, persoane cu afecțiuni cronice, spații în care se găsesc animale de companie sau de pază, dezinsecția se efectuează utilizând substanțe din clasele Xn și Xi de toxicitate, care nu sunt iritante sau dăunătoare peștilor sau animalelor cu sânge cald.

Îți vine sau nu să crezi, am cam terminat cu secretele unei dezinsecții ca la carte!

Acum că ai avut răbdare și le-ai citit pe toate, meriți să te răsfeți cu un pic de timp liber.

Lasă grijile unei dezinsecții pe umerii eroului nostru și te scăpăm noi de toate, cât ai zice DeDeDe.
